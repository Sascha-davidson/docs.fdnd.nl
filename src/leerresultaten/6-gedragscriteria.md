---
title: 'Gedragscriteria'
layout: 'layouts/issue.html'
type: 'section'
classlist: 'blue-on-green col-span-2'
order: 6
---

## Gedragscriteria eindniveau

Het hiervoor beschreven leerresultaat is zeer veelzijdig en complex, het
beschrijft het geheel aan kennis, vaardigheden, gedrag en gewenst eindresultaat
dat een student beheerst: Bij het ontwerpen en ontwikkelen van een webtoepassing
moet een student ontwerp- en ontwikkelmethodieken kunnen inzetten en met klanten
en andere stakeholders kunnen overleggen om tot een goed eindresultaat te komen.
Om een gebruiksvriendelijke en interactieve toepassing te ontwerpen dient een
student een ontwerp te testen bij de eindgebruiker, maar ook op apparaten en in
browsers waar de toepassing voor bedoeld is. Deze testresultaten moeten vervolgens
verwerkt worden in het eindproduct. Om studenten grip te bieden op deze
complexiteit zijn de leerresultaten aan de hand van de landelijke Ad-niveaubeschrijving
uitgewerkt in gedragscriteria en -indicatoren.

### Methodisch handelen

- Richt projecten efficiënt en effectief in volgens de development-lifecycle en houdt rekening met de beschikbare tijd.
- Combineert principes, conventies en best-practices op het gebied van frontend, interface design en vormgeving en zet deze flexibel en onderbouwd in.
- Bewaakt de belangen van de eindgebruiker bij het realiseren van een oplossing voor een opdrachtgever.

### Samenwerken

- Werkt in teams, reflecteert op efficiëntie en effectiviteit en stuurt bij waar nodig.
- Draagt verantwoording voor eigen en teamresultaten en stuurt verwachtingen van belanghebbenden.
- Houdt rekening met diversiteit binnen teams en handelt respectvol naar anderen.

### Communiceren

- Betrekt gesprekspartners, luistert, vat samen, verifieert en vraagt door tot een boodschap helder is.
- Presenteert en onderbouwt op overtuigende wijze ontwerpkeuzes, eigen ideeën en producten passend bij het publiek.
- Documenteert op professionele wijze en bespreekt voortgang met belanghebbenden.

### Probleemoplossend vermogen

- Analyseert een vraag, signaleert knelpunten, kiest onderbouwd richting en houdt rekening met directe gevolgen van keuzes.
- Combineert onderbouwd frontend principes, conventies en best-practices op inventieve wijze om een passende oplossing voor een opdrachtgever te realiseren.
- Schetst om gedachten en processen bespreekbaar te maken, abstracte begrippen over te brengen en de oplossingsrichting inzichtelijk te maken.

### Lerend vermogen

- Blijft op de hoogte van internationale ontwikkelingen in het vakgebied, omarmt verandering en maakt zelfstandig keuzes over eigen ontwikkeling.
- Maakt zelfstandig nieuwe materie eigen, gebruikt dit bij beroepstaken, deelt ervaring met belanghebbenden en leert van anderen.
- Kent eigen capaciteiten en beperkingen, waardeert het vermogen van anderen, maakt dit bespreekbaar en schakelt zelfstandig hulp in waar nodig.
